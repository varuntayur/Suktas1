{"lang":"Sanskrit","sections":[{"name":"Narayana Sukta","shlokaList":[{"num":"1","text":"सहस्रशीर्षं देवं विश्वाक्षं विश्वशंभुवम् ।\nविश्वं नारायणं देवमक्षरं परमं पदम् ।"},{"num":"2","text":"विश्वतः परमान्नित्यं विश्वं नारायणं; हरिम् ।\nविश्वमेवेदं पुरुषस्तद्विश्वमुपजीवति ।"},{"num":"3","text":"पतिं विश्वस्यात्मेश्वरं शाश्वतग्‍ं शिवमच्युतम् ।\nनारायणं महाज्ञेयं विश्वात्मानं परायणम् ।"},{"num":"4","text":"नारायण परोज्योतिरात्मा नारायणः परः ।\nनारायण परं ब्रह्म तत्त्वं नारायणः परः ।"},{"num":"5","text":"नारायण परो ध्याता ध्यानं नारायणः परः ।\nयच्च किंचिज्जगथ्सर्वं दृश्यते श्रूयतेऽपि वा ।"},{"num":"6","text":"अंतर्बहिश्च तथ्सर्वं व्याप्य नारायणः स्थितः ।\nअनंतमव्ययं कविं समुद्रेऽंतं विश्वशंभुवम् ।"},{"num":"7","text":"पद्मकोश प्रतीकाशं हृदयं चाप्यधोमुखम् ।\nअधो निष्ट्यावितस्त्यांते नाभ्यामुपरि तिष्ठति ।"},{"num":"8","text":"ज्वालमालाकुलं भातीविश्वस्यायतनं महत् ।\nसंततं शिलाभिस्तु लंबत्याकोश सन्निभम् ।"},{"num":"9","text":"तस्यांते   सुषिरंसूक्ष्मं तस्मिन्‍थ्सर्वं प्रतिष्ठितम् ।\nतस्य मध्ये महानग्निर्विश्वार्चिर्विश्वतोमुखः ।"},{"num":"10","text":"सोग्रभुग्विभजन्‍तिष्ठन्नाहारमजरः कविः ।\nतिर्यगूर्ध्वमधःशायीरश्मयस्तस्य संतता ।"},{"num":"11","text":"संतापयति स्वं देहमापादतल मस्तगः ।\nतस्य मध्ये वह्निशिखा अणीयोर्ध्वा व्यवस्थितः ।"},{"num":"12","text":"नीलतोयदमध्यस्थाद्विद्युल्लेखेव भास्वरा ।\nनीवारशूकवत्तन्वी पीता भास्वत्यणूपमा ।"},{"num":"13","text":"तस्याः शिखाया मध्ये परमात्मा व्यवस्थितः ।\nस ब्रह्म स शिवः स हरिः सेंद्रः सोऽक्षरः परमः स्वराट् ॥\n॥ इति नारायण सूक्तम् संपूर्णम् ॥"},{"num":"14","text":"ऋतं सत्यं परं ब्रह्म पुरुषं कृष्ण पिङ्गलम् ।\nऊर्ध्वरेतं विरूपाक्षं विश्वरूपाय वै नमो नमः ॥"},{"num":"15","text":"ॐ नारायणाय विद्महे वासुदेवाय धीमहि ।\nतन्नो विष्णुः प्रचोदयात् ॥\nॐ शांति शांति शांतिः ॥"}],"num":"1"}],"mapSecName2Sec":{}}