{
    "lang": "Sanskrit",
    "sections": [{
        "name": "Sri Sukta",
        "shlokaList": [{
            "num": "1",
            "text": "ॐ ॥ हिरण्यवर्णां हरिणीं सुवर्णरजतस्रजाम् ।\nचन्द्रां हिरण्मयीं लक्ष्मीं जातवेदो म आवह ॥ १ ॥"
        }, {
            "num": "2",
            "text": "तां म आवह जातवेदो लक्ष्मीमनपगामिनीम् ।\nयस्यां हिरण्यं विन्देयं गामश्वं पुरुषानहम् ॥ २ ॥"
        }, {
            "num": "3",
            "text": "अश्वपूर्वां रथमध्यां हस्तिनादप्रबोधिनीम् ।\nश्रियं देवीमुपह्वये श्रीर्मादेवीर्जुषताम् ॥ ३ ॥"
        }, {
            "num": "4",
            "text": "कां सोस्मितां हिरण्यप्राकारामार्द्रां ज्वलन्तीं तृप्तां तर्पयन्तीम् ।\nपद्मे स्थितां पद्मवर्णां तामिहोपह्वये श्रियम् ॥ ४ ॥"
        }, {
            "num": "5",
            "text": "चन्द्रां प्रभासां यशसा ज्वलन्तीं श्रियं लोके देवजुष्टामुदाराम् ।\nतां पद्मिनीमीं शरणमहं प्रपद्येऽलक्ष्मीर्मे नश्यतां त्वां वृणे ॥ ५ ॥"
        }, {
            "num": "6",
            "text": "आदित्यवर्णे तपसोऽधिजातो वनस्पतिस्तव वृक्षोऽथ बिल्वः ।\nतस्य फलानि तपसा नुदन्तु मायान्तरायाश्च बाह्या अलक्ष्मीः ॥ ६ ॥"
        }, {
            "num": "7",
            "text": "उपैतु मां देवसखः कीर्तिश्च मणिना सह ।\nप्रादुर्भूतोऽस्मि राष्ट्रेऽस्मिन् कीर्तिमृद्धिं ददातु मे ॥ ७ ॥"
        }, {
            "num": "8",
            "text": "क्षुत्पिपासामलां ज्येष्ठामलक्ष्मीं नाशयाम्यहम् ।\nअभूतिमसमृद्धिं च सर्वां निर्णुद मे गृहात् ॥ ८ ॥"
        }, {
            "num": "9",
            "text": "गंधद्वारां दुराधर्षां नित्यपुष्टां करीषिणीम् ।\nईश्वरीँ सर्वभूतानां तामिहोपह्वये श्रियम् ॥ ९ ॥"
        }, {
            "num": "10",
            "text": "मनसः काममाकूतिं वाचः सत्यमशीमहि ।\nपशूनां रूपमन्नस्य मयि श्रीः श्रयतां यशः ॥ १० ॥"
        }, {
            "num": "11",
            "text": "कर्दमेन प्रजाभूता मयि सम्भव कर्दम ।\nश्रियं वासय मे कुले मातरं पद्ममालिनीम् ॥ ११ ॥"
        }, {
            "num": "12",
            "text": "आपः सृजन्तु स्निग्धानि चिक्लीत वस मे गृहे ।\nनि च देवीं मातरं श्रियं वासय मे कुले ॥ १२ ॥"
        }, {
            "num": "13",
            "text": "आर्द्रां पुष्करिणीं पुष्टिं पिङ्गलां पद्ममालिनीम् ।\nचन्द्रां हिरण्मयीं लक्ष्मीं जातवेदो म आवह ॥ १३ ॥"
        }, {
            "num": "14",
            "text": "आर्द्रां यः करिणीं यष्टिं सुवर्णां हेममालिनीम् ।\nसूर्यां हिरण्मयीं लक्ष्मीं जातवेदो म आवह ॥ १४ ॥"
        }, {
            "num": "15",
            "text": "तां म आवह जातवेदो लक्ष्मीमनपगामिनीम् ।\nयस्यां हिरण्यं प्रभूतं गावो दास्योऽश्वान्विन्देयं पुरुषानहम् ॥ १५ ॥"
        }, {
            "num": "16",
            "text": "यः शुचिः प्रयतो भूत्वा जुहुयादाज्य मन्वहम् ।\nश्रियः पञ्चदशर्चं च श्रीकामः सततं जपेत् ॥ १६ ॥"
        },{
            "num": "17",
            "text": "पद्मानने पद्म ऊरू पद्माक्षी पद्मसम्भवे ।\nत्वं मां भजस्व पद्माक्षी येन सौख्यं लभाम्यहम् ॥ १७ ॥"
        }, {
            "num": "18",
            "text": "अश्वदायी गोदायी धनदायी महाधने ।\nधनं मे जुषतां देवि सर्वकामांश्च देहि मे ॥ १८ ॥"
        }, {
            "num": "19",
            "text": "पुत्रपौत्र धनं धान्यं हस्त्यश्वादिगवे रथम् ।\nप्रजानां भवसि माता आयुष्मन्तं करोतु माम् ॥ १९ ॥"
        }, {
            "num": "20",
            "text": "धनमग्निर्धनं वायुर्धनं सूर्यो धनं वसुः ।\nधनमिन्द्रो बृहस्पतिर्वरुणं धनमश्नु ते ॥ २० ॥"
        }, {
            "num": "21",
            "text": "वैनतेय सोमं पिब सोमं पिबतु वृत्रहा ।\nसोमं धनस्य सोमिनो मह्यं ददातु सोमिनः ॥ २१ ॥"
        }, {
            "num": "22",
            "text": "न क्रोधो न च मात्सर्यं न लोभो नाशुभा मतिः ॥\nभवन्ति कृतपुण्यानां भक्तानां श्रीसूक्तं जपेत्सदा ॥ २२ ॥"
        }, {
            "num": "23",
            "text": "वर्षन्तु ते विभावरि दिवो अभ्रस्य विद्युतः ।\nरोहन्तु सर्वबीजान्यव ब्रह्म द्विषो जहि ॥ २३ ॥"
        }, {
            "num": "24",
            "text": "पद्मप्रिये पद्मिनि पद्महस्ते पद्मालये पद्मदलायताक्षि ।\nविश्वप्रिये विष्णु मनोऽनुकूले त्वत्पादपद्मं मयि सन्निधत्स्व ॥ २४ ॥"
        }, {
            "num": "25",
            "text": "या सा पद्मासनस्था विपुलकटितटी पद्मपत्रायताक्षी ।\nगम्भीरा वर्तनाभिः स्तनभर नमिता शुभ्र वस्त्रोत्तरीया ।। २५ ॥"
        }, {
            "num": "26",
            "text": "लक्ष्मीर्दिव्यैर्गजेन्द्रैर्मणिगण खचितैस्स्नापिता हेमकुम्भैः ।\nनित्यं सा पद्महस्ता मम वसतु गृहे सर्वमाङ्गल्ययुक्ता ॥ २६ ॥"
        }, {
            "num": "27",
            "text": "लक्ष्मीं क्षीरसमुद्र राजतनयां श्रीरंगधामेश्वरीम् ।\nदासीभूतसमस्त देव वनितां लोकैक दीपांकुराम् ।। २७ ॥"
        }, {
            "num": "28",
            "text": "श्रीमन्मन्दकटाक्षलब्ध विभव ब्रह्मेन्द्रगङ्गाधरां ।\nत्वां त्रैलोक्य कुटुम्बिनीं सरसिजां वन्दे मुकुन्दप्रियाम् ॥ २८ ॥"
        }, {
            "num": "29",
            "text": "सिद्धलक्ष्मीर्मोक्षलक्ष्मीर्जयलक्ष्मीस्सरस्वती ।\nश्रीलक्ष्मीर्वरलक्ष्मीश्च प्रसन्ना मम सर्वदा ॥ २९ ॥"
        }, {
            "num": "30",
            "text": "वरांकुशौ पाशमभीतिमुद्रां करैर्वहन्तीं कमलासनस्थाम् ।\nबालार्क कोटि प्रतिभां त्रिणेत्रां भजेहमाद्यां जगदीश्वरीं ताम् ॥ ३० ॥"
        }, {
            "num": "31",
            "text": "सर्वमङ्गलमाङ्गल्ये शिवे सर्वार्थ साधिके ।\nशरण्ये त्र्यम्बके देवि नारायणि नमोऽस्तु ते ॥ ३१ ॥"
        },{
            "num": "32",
            "text": "ॐ महादेव्यै च विद्महे विष्णुपत्नी च धीमहि ।\nतन्नो लक्ष्मीः प्रचोदयात् ॥\n॥ ॐ शान्तिः शान्तिः शान्तिः ॥ ३२ ॥"
        }],
        "num": "1"
    }],
    "mapSecName2Sec": {}
}